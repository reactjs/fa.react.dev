---
id: forwarding-refs
title: Forwarding Refs
permalink: docs/forwarding-refs.html
---

Ref forwarding یک تکنیک برای ارسال خودکار یک  [ref](/docs/refs-and-the-dom.html) از طریق یک کامپوننت به فرزندانش می باشد. اینکار معمولا برای بسیاری از کامپوننت ها در اپلیکیشن لازم نیست. به هر حال، در بعضی از کامپوننت ها، به خصوص در کامپوننت های کتابخانه ای با قابلیت استفاده مجدد میتواند مفید باشد. رایج ترین حالات ممکن در زیر شرح داده شده اند.

## فوروارد کردن refs به کامپوننت های DOM {#forwarding-refs-to-dom-components}

یک کامپوننت `FancyButton` که المنت محلی `button` در DOM را رندر می کند در نظر بگیرید:
`embed:forwarding-refs/fancy-button-simple.js`

کامپوننت های ری‌اکت  جزئیات پیاده سازی، شامل خروجی رندر شده خود را پنهان می کنند. کامپوننت های دیگر که از `FancyButton` استفاده می کنند، معمولا به [بدست آوردن یک ref](/docs/refs-and-the-dom.html) به المنت DOM `button` داخلی **نیازی نخواهند داشت** و این به علت جلوگیری از تکیه بیش از اندازه کامپوننت ها به ساختار DOM یکدیگر خوب است.

اگرچه چنین کپسوله سازی برای کامپوننت های appication-level مانند `FeedStory` یا `Comment` مطلوب است، برای کامپوننت های "لایه ای" با قابلیت استفاده مجدد بالا مانند `FancyButton` یا `MyTextInput` نامناسب می باشد. این کامپوننت ها میل به استفاده شدن در اپلیکیشن به یک شیوه مشابه به عنوان یک `button` و `input` معمولی DOM دارند و دسترسی به نودهای DOM آن ها برای مدیریت انیمیشن ها، focus و selection ممکن است اجتناب ناپذیر باشد.

**Ref forwarding یک قابلیت انتخابی است که به بعضی کامپوننت ها اجازه گرفتن یک `ref` و انتقال آن به فرزندان (به عبارت دیگر, "فوروارد کردن" آن) را می دهد.**

در مثال زیر، `FancyButton` از `React.forwardRef` برای گرفتن `ref` که به آن منتقل شده استفاده می کند، و سپس آن را به `button` DOM که رندر می کند فوروارد می کند.

`embed:forwarding-refs/fancy-button-simple-ref.js`

با این روش، کامپوننت هایی که از `FancyButton` استفاده می کنند، می توانند یک ref به نود `button` در DOM بگیرند و در صورت نیاز، به همان شکلی که از یک `button` در DOM مستقیما استفاده می کنند، از این کامپوننت نیزبهره ببرند.

در زیر، یک توضیح مرحله به مرحله از آنچه در مثال بالا اتفاق افتاده است مشاهده می نمایید:

1. ما با صدا زدن `React.createRef` و اختصاص دادن آن به متغیر `ref` یک [ref ری‌اکت](/docs/refs-and-the-dom.html) ایجاد می کنیم.
1. با مشخص کردن `ref` به عنوان یک خصوصیت JSX، آن را به `<FancyButton ref={ref}>` منتقل می کنیم.
1. ری‌اکت `ref` را به عنوان آرگومان دوم تابع `(props, ref) => ...` درون `forwardRef` منتقل می کند.
1. ما این آرگومان `ref` را با تعیین کردن آن به عنوان یک خصوصیت JSX به `<button ref={ref}>` فوروارد می کنیم.
1. وقتی که ref متصل شده است، `ref.current` به نود `<button>` در DOM اشاره میکند.


>نکته
>
>آرگومان دوم `ref` فقط زمانی که یک کامپوننت را با `React.forwardRef` فراخوانی کنید موجود است. کامپوننت های تابعی و کلاسی معمولی،  آرگومان `ref` را دریافت نمی کنند و ref در props نیز در دسترس نمی باشد.
>
>Ref forwarding محدود به کامپوننت های DOM نیست. شما می توانید ref ها را به نمونه های کامپوننت های کلاسی نیز فوروارد کنید.

## نکته برای نگهدارندگان کامپوننت های کتابخانه ها {#note-for-component-library-maintainers}

**زمانی که شما شروع به استفاده از `forwardRef` در کامپوننت یک کتابخانه می کنید، باید به عنوان یک تغییر مخرب با آن رفتار کنید و یک ورژن بزرگ جدید از کتابخانه خود منتشر نمایید.** این به علت این است که کتابخانه شما، یک رفتار متفاوت قابل توجه (مانند اینکه ref به چه چیزی تخصیص داده شده و چه نوعی اکسپورت شده است) خواهد داشت و این، برنامه ها و کتابخانه های دیگر که به رفتار قدیمی وابسته هستند را خراب می کند.


استفاده شرطی از `React.forwardRef` در زمان وجود آن نیز به دلیل یکسان پیشنهاد نمی شود: چرا که چگونگی رفتار کتابخانه شما را تغییر می دهد و برنامه کاربرانتان را زمانی که ری‌اکت خود را ارتقا می دهد خراب می کند.

## Forwarding refs در کامپوننت های مرتبه بالاتر {#forwarding-refs-in-higher-order-components}

این تکنیک در [کامپوننت های مرتبه بالاتر](/docs/higher-order-components.html) (شناخته شده به نام HOC ها) نیز، می تواند مفید باشد. بیایید با یک مثال از HOC که prop های کامپوننت را در کنسول، نمایش می دهد شروع کنیم:
`embed:forwarding-refs/log-props-before.js`


کامپوننت مرتبه بالاتر "logProps" کل `props` را به کامپوننتی که پوشش داده است منتقل می کند، بنابراین خروجی رندر شده یکسان خواهد بود. برای مثال، می توانیم از این HOC برای مشاهده تمامی prop هایی که به کامپوننت "fancy button" ما منتقل شده است استفاده کنیم:
`embed:forwarding-refs/fancy-button.js`


فقط یک اخطار در مورد مثال بالا وجود دارد: ref ها منتقل نمی شوند. به علت اینکه `ref` یک prop نیست. مانند `key`، توسط ری‌اکت به شکل متفاوتی کنترل می شود. اگر شما یک ref به HOC اضافه کنید، ref به جای کامپوننت پوشیده شده، به بیرونی ترین کامپوننت پوشاننده اشاره می کند.



این به این معناست که ref تعیین شده برای `FancyButton`، در اصل به کامپوننت `LogProps` متصل خواهد شد:
`embed:forwarding-refs/fancy-button-ref.js`


خوشبختانه، با استفاده از API های `React.forwardRef`، می توانیم به طور صریح ref ها را به کامپوننت داخلی `FancyButton` فوروارد کنیم. `React.forwardRef` یک تابع رندر که پارامترهای  `props` و `ref` را دریافت می کند و یک نود ری‌اکت را به عنوان خروجی می دهد را می پذیرد. برای مثال:
`embed:forwarding-refs/log-props-after.js`

## نمایش یک نام سفارشی در DevTools {#displaying-a-custom-name-in-devtools}

`React.forwardRef` یک تابع رندر می پذیرد. React DevTools از این تابع برای بررسی اینکه چه چیزی را برای کامپوننت ref forwarding نمایش دهد استفاده می کند.

برای مثال، کامپوننت زیر به عنوان "*ForwardRef*" در DevTools ظاهر می شود:

`embed:forwarding-refs/wrapped-component.js`

اگر شما تابع رندر را نامگذاری کنید، DevTools نام آنرا نیز بکار می برد. (برای مثال  "*ForwardRef(myFunction)*"):

`embed:forwarding-refs/wrapped-component-with-function-name.js`

شما حتی می توانید ویژگی `displayName` تابع را تنظیم کنید تا کامپوننتی که پوشش می دهید را شامل شود:

`embed:forwarding-refs/customized-display-name.js`
